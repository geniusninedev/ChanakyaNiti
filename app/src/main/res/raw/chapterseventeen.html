<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>चाणक्य नीति सप्तदश अध्याय</title>
<style type="text/css">
.auto-style4 {
	line-height: 150%;
	text-align: justify;
}
.auto-style5 {
	font-size: x-large;
}
</style>
</head>

<body>

<p class="auto-style4">&nbsp;<strong><span class="auto-style5">चाणक्य नीति : 
सप्तदश अध्याय</span></strong></p>
<p class="auto-style4">जिस प्रकार परपुरुष से गर्भ धारण करने वाली व्यभिचारिणी 
स्त्री समाज में शोभा नहीं पाती। वे मातृतव के गौरव से सर ऊँचा नहीं कर पाती, उसी 
प्रकार बिना गुरु के सानिध्य के विधा ग्रहण करने वाला विद्वानों की सभा में उपहास 
का पात्र ही बनता हैं। अत: स्पष्ट हैं कि वह विद्वान जिसने असंख्य किताबो का अध्ययन 
बिना सदगुरु के आशीर्वाद से कर लिया, वह विद्वानों की सभा में एक सच्चे विद्वान के 
रूप में नहीं चमकता है। उसी प्रकार जिस प्रकार एक नाजायज औलाद को दुनिया में कोई 
प्रतिष्ठा हासिल नहीं होती।<br />
<br />
—<br />
<br />
जो हमारी मदद करता हैं हमें भी उसकी मदद करनी चाहिए और जो हमारे साथ हिंसा करता हैं 
हमें भी उसके साथ हिंसा करनी चाहिए, इस विषय में शास्त्रों का भी यही निर्देश हैं 
कि “जैसे ही तैसा” व्यवहार ही सर्वथा उचित हैं।<br />
—<br />
<br />
वह चीज जो दूर दिखाई देती है, असंभव दिखाई देती है और हमारी पहुँच से बहार दिखाई 
देती है, वह भी आसानी से हासिल कि जा सकती है यदि व्यक्ति तप करता है, क्यों की तप 
से ऊपर कुछ भी नहीं हैं।<br />
<br />
—<br />
<br />
लोभ से बड़ा दुर्गुण क्या हो सकता है। परनिंदा से बड़ा पाप क्या है और जो सत्य में 
प्रस्थापित है उसे तप करने की क्या जरूरत है। जिसका ह्रदय शुद्ध है उसे तीर्थ 
यात्रा की क्या जरूरत है। यदि स्वभाव अच्छा है तो और किस गुण की जरूरत है। यदि 
कीर्ति है तो अलंकार की क्या जरुरत है। यदि व्यवहार ज्ञान है तो दौलत की क्या जरुरत 
है। और यदि अपयशी या अपमानित है तो मृत्यु कि क्या जरुरत हैं अथार्थ वह व्यक्ति 
जीते जी ही मरा हुआ हैं।<br />
<br />
—<br />
<br />
उच्च कुल में उत्पन्न और गुण संपन्न व्यक्ति भी यदि दान नहीं करता तो उसे जीवन में 
यश नहीं मिलता। अत: इस लोक में यश और सुख तथा पारलौकिक कल्याण के लिए दान सर्वोतम 
साधन हैं यह सब उसी तरह से हैं, जैसे समुद्र शंख का पिता है और उसके पास सभी रत्नों 
का भण्डार है और देवी लक्ष्मी शंख की बहन है। लेकिन फिर भी शंख दर दर पर भीख मांगने 
वालो के हाथ में होता हैं।<br />
<br />
—<br />
<br />
शक्तिहीन पुरुष प्रायः ब्रह्मचारी बन जाता हैं और निर्धन और आजीविका कमाने में 
अयोग्य व्यक्ति साधू बन जाता हैं। उसी प्रकार असाध्य रोगों से पीड़ित व्यक्ति देवों 
का भक्त बन जाता हैं और बूढी स्त्री पतिव्रता बन जाती हैं।<br />
<br />
—<br />
<br />
अन्न और जल का दान अप्रितम दान हैं। भूखे को भोजन करा देना और प्यासे को पानी पिला 
देना से बाद कोई दूसरा दान नहीं हैं। द्वादशी जैसी को उत्तम तिथि नहीं हैं और 
गायत्री मंत्र से बड़ा कोई दूसरा मंत्र नहीं हैं। साप के दंश में विष होता है। कीड़े 
के मुह में विष होता है। बिच्छू के पूंछ में विष होता है। लेकिन दुष्ट व्यक्ति तो 
पूर्ण रूप से विष से भरा होता है।<br />
<br />
—<br />
<br />
जो स्त्री अपने पति की सम्मति के बिना व्रत रखती है और उपवास करती है, वह उसकी आयु 
घटाती है और खुद नरक में जाती है।<br />
<br />
—<br />
<br />
स्त्री न तो दान देने से, न ही उपवास से तथा न ही नाना तीर्थो के सेवन से शुद्ध 
होती हैं बल्कि वह तो केवल पति के चरणों को श्रदापूर्वक छु लेने से ही शुद्ध हो 
जाती हैं।<br />
<br />
—<br />
<br />
पैरो के धोने से बचा, पीने से बचा हुआ अथार्थ जूठा जल और संध्या करने से बचा हुआ जल 
अग्रहणीय हैं अथार्थ ऐसा जल रोगों का कारण बनता हैं।<br />
<br />
—<br />
<br />
<br />
एक हाथ की शोभा गहनों से नहीं दान देने से है। निर्मलता चन्दन का लेप लगाने से नहीं 
जल से नहाने से आती है। एक व्यक्ति भोजन खिलाने से नहीं सम्मान देने से संतुष्ट 
होता है। मुक्ति खुद को सजाने से नहीं होती, अध्यात्मिक ज्ञान को जगाने से होती है।<br />
<br />
—<br />
<br />
नाई के घर जाकर हजामत करवाने वाला (दुकान के अलावा), पाषण की देवमूर्तियो पर चन्दन 
लगाने वाला तथा जल में अपना प्रतिबिम्ब देखने वाला व्यक्ति इन्द्र के समान संपन्न 
होने पर भी शोभाविहीन होता हैं।<br />
<br />
—<br />
<br />
टुंडी फल खाने से आदमी की समझ खो जाती है। वच मूल खिलाने से लौट आती है। औरत के साथ 
सम्भोग करने से आदमी की शक्ति खो जाती है, दूध पीने से वापस आती है।<br />
<br />
—<br />
<br />
जिसमे सभी जीवो के प्रति परोपकार की भावना है वह सभी संकटों पर विजय प्राप्त करता 
है और उसे हर कदम पर सभी प्रकार की सम्पन्नता प्राप्त होती है।<br />
<br />
—<br />
<br />
वह इंद्र के राज्य में जाकर क्या सुख भोगेगा, जिसकी पत्नी प्रेमभाव रखने वाली और 
सदाचारी है। जिसके पास में संपत्ति है। जिसका पुत्र सदाचारी और अच्छे गुण वाला है 
जिसको अपने पुत्र द्वारा पौत्र हुए है।<br />
<br />
—<br />
<br />
खाना-पीना, निंद्रा, दर, मैथुन- स्त्री-सम्भोग और संतान उत्पन्न करना अदि सभी 
क्रियाएं तो पशु और मनुष्यों में समान हैं, परन्तु मनुष्यों को पशुओ से अलग करने 
वाला गुण हैं- धर्म और नैतिकता।<br />
<br />
—<br />
<br />
यदि मद मस्त हाथी अपने माथे से टपकने वाले रस को पीने वाले भौरों को कान हिलाकर 
उड़ा देता है, तो भौरों का कुछ नहीं जाता, वे कमल से भरे हुए तालाब की ओर ख़ुशी से 
चले जाते है। हाथी के माथे का श्रृंगार कम हो जाता है उसी प्रकार धनी लोगो को चाहिए 
कि याचको को निराश न लौटाएं।<br />
<br />
—<br />
<br />
ये आठो कभी दुसरो का दुःख नहीं समझ सकते।<br />
1. राजा 2. वेश्या 3. यमराज 4. अग्नि 5. चोर 6. छोटा बच्चा 7. भिखारी और 8. कर वसूल 
करने वाला।<br />
<br />
—<br />
<br />
हे महिला, तुम नीचे झुककर क्या देख रही हो? क्या तुम्हारा कुछ जमीन पर गिर गया है? 
हे मुर्ख, मेरे तारुण्य का मोती न जाने कहा फिसल गया। अथार्थ समझदार व्यक्ति को 
चाहिए कि किसी भी वृद्ध का उपहास न करें, क्योंकि यह स्थति तो एक दिन सभी की होनी 
हैं।<br />
<br />
—<br />
<br />
हे केतकी पुष्प! तुझमें सांप लिपटे रहते हैं और फल भी नहीं लगते, तुझमें कांटे भी 
बहुत हैं, और सुगन्ध भी नहीं हैं इसके अतिरिक्त तुम कीचड में पैदा होते हो और आसनी 
से तो तू प्राप्त भी नहीं होता, लेकिन तुम्हारी अतुलनीय खुशबु के कारण दुसरे 
पुष्पों की तरह सभी को प्रिय हो। इसीलिए कभी-कभी व्यक्ति कि एक ही अच्छाई अनेक 
बुराइयों पर भारी पड़ती है।</p>
<p class="auto-style4">&nbsp;</p>

</body>

</html>
