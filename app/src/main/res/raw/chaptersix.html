<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>चाणक्य नीति षष्ठ अध्याय</title>
<style type="text/css">
.auto-style4 {
	line-height: 150%;
	text-align: justify;
}
.auto-style5 {
	font-size: x-large;
}
</style>
</head>

<body>

<p class="auto-style5"><strong>चाणक्य नीति : षष्ठ अध्याय </strong></p>
<p class="auto-style4">&nbsp;मनुष्य को धर्मं के वास्तविक स्वरूप का ज्ञान शास्त्रों और 
नीतिपूर्ण बातों को सुनने से भी हो सकता हैं, धर्माचरणपूर्ण बातों तथा शास्त्रों के 
ज्ञान की बातें सुनने से व्यक्ति को मोक्ष भी प्राप्त हो सकता है।<br />
<br />
पक्षियों में सबसे अधिक दुष्ट और नीच कौआ होता हैं इसी प्रकार पशुओ में कुत्ता और 
साधुओ में वह व्यक्ति नीच व चांडाल माना जाता हैं जो अपने नियमों को भंग करके 
पाप-कर्म में प्रवृत हो जाये, सबसे अधिक चांडाल दूसरों की निन्दा करने वाला व्यक्ति 
होता हैं।<br />
<br />
—<br />
<br />
कांसे के पात्र को यदि राख से साफ़ किया जाए तो वह चमकने लगेगा इसी प्रकार तांबे के 
बर्तन को शुद्ध करने के लिए खटाई की आवश्कता होती हैं, स्त्री की शुद्धता के लिए 
आवश्यक हैं कि वह रजोदर्शन कर चुकी हो, इसी प्रकार नदी की शुद्धि उसके वेगपूर्ण 
बहाव में होती हैं।<br />
<br />
—<br />
<br />
<br />
राजा का कर्तव्य है कि वह अपने राज्य के विभिन्न प्रदेशों में घूम-घूम कर अपनी 
प्रजा के सम्बन्ध में सब तरह की जानकारी प्राप्त करे, इसी प्रकार जो साधु अथवा योगी 
पुरुष विभिन्न स्थानों पर घूमते हैं तो लोग उनकी पूजा करते हैं किन्तु बिना कारण 
इधर-उधर घुमने वाली स्त्री पतन का ही शिकार हो जाती हैं।<br />
<br />
—<br />
<br />
जिस व्यक्ति के पास पैसा हैं, लोग स्वत: ही उसके मित्र बन जाते हैं, बन्धु-बान्धव 
भी उसे आ घेरते हैं जो धनवान है आज के युग में उसे ही विद्वान और सम्मानित व्यक्ति 
माना जाता हैं। धनवान व्यक्ति को ही विद्वान और ज्ञानवान माना जाता हैं।<br />
<br />
—<br />
<br />
मनुष्य जैसा भाग्य लेकर आता हैं उसकी बुद्दि भी उसी के समान बन जाती हैं, कार्य 
–व्यापर भी उसी के अनुरूप मिलता हैं उसके सहयोगी सगी-साथी भी उसके भाग्य के अनुरूप 
ही होते हैं।<br />
<br />
—<br />
<br />
इस संसार में सबसे अधिक बलवान काल अथवा समय हैं काल का चक्र स्रष्टि के आदि से अन्त 
तक चलता रहता हैं वह कभी रुकता नहीं जो उनकी उपेक्षा करता हैं काल उसको पीछे छोड़ 
कर आगे निकल जाता हैं।<br />
<br />
—<br />
<br />
जो व्यक्ति जन्म से अँधा होता हैं उसे तो कुछ दिखाई नहीं देता, परन्तु जो व्यक्ति 
काम के आवेग में अँधा हो जाता हैं उसे कुछ भी दिखाई नहीं देता, वह भरी सभा में 
निन्दनीय हरकते करता हैं नशे में धुत व्यक्ति भी अच्छाई और बुराई को नहीं देख पाता, 
इसीलिए वह भी अँधा होता हैं।<br />
<br />
—<br />
<br />
व्यक्ति स्वयं अच्छे बुरे काम करता हैं, इसलिए उसे अच्छे बुरे कर्म भी खुद भुगतने 
पड़ते हैं वह संसार के मोह-मायाजाल में स्वयं ही फँसता हैं और उससे मुक्त भी स्वयं 
ही होता हैं।<br />
<br />
—<br />
<br />
राजा का यह कर्तव्य है की वह अपने राज्य में पाप-कर्म न होने दे उसका यह भी कर्तव्य 
है की वह अपराधियों और दुष्टो को दंड दे तथा प्रजा को पापकर्म से अलग रखे यदि वह 
ऐसा नहीं कर पाता तो प्रजा द्वारा किये गए पापकर्मो के लिए उसे ही दोषी ठहराया 
जायेगा और उसे उन पापो का फल भुगतना होगा।<br />
<br />
—<br />
<br />
<br />
<br />
जो पिता अपनी संतान पर क़र्ज़ का बोझ छोड़ जाता हैं वह संतान का शत्रु हैं इसी 
प्रकार दुष्ट अथवा पापकर्म में प्रवर्त माता भी अपनी संतान की शत्रु मानी जाती हैं 
अधिक सुन्दर स्त्री को भी चाणक्य ने पति का शत्रु माना हैं और मुर्ख पुत्र भी शत्रु 
के समान ही समझा जाता हैं।<br />
<br />
—<br />
<br />
लोभी व्यक्ति को धन का लालच देकर अपने वश में किया जा सकता हैं हठी पुरुष को हाथ 
जोड़ कर, उसके सामने नत-मस्तक होकर उसे अपने वश में किया जा सकता हैं। मुर्ख पुरुष 
को मन का अभिप्राय अथवा उसकी इच्छा की पूर्ति कर वश में किया जा सकता हैं परन्तु 
विद्वान पुरुष को स्थिति की सही जानकारी देकर ही अपने अनुकूल बनाया जा सकता हैं।<br />
<br />
—<br />
<br />
किसी प्रदेश में न रहना अच्छा हैं किन्तु किसी दुष्ट राजा के राज्य में रहना अच्छा 
नहीं हैं दुष्ट मित्रो की अपेक्षा कोई मित्र न होना अच्छा हैं। दुष्ट शिष्यों की 
अपेक्षा कोई शिष्य न होना अच्छा हैं, इसी प्रकार बुरी स्त्री के बजाय बिना स्त्री 
के रहना अच्छा हैं।<br />
<br />
—<br />
<br />
दुष्ट राजा के राज्य में प्रजा कभी सुख की आशा नहीं कर सकती, दुष्ट और नीच व्यक्ति 
से मित्रता करने पर भी कल्याण नहीं हो सकता दुराचारिणी स्त्री को पत्नी बनाने से 
गृहस्थ का आनंद और सम्भोग-सुख प्राप्त नहीं हो सकता, इसी प्रकार दुष्ट व्यक्ति को 
शिष्य बनाया जायेगा तो उससे गुरु के यश में प्रसार नहीं होगा।<br />
<br />
—<br />
<br />
मनुष्य को शेर और बगुले से एक-एक, , गधे से तीन, मुर्गे से चार, कोए से पांच और 
कुत्ते से छ: गुण सीखने चाहिए।</p>
<p class="auto-style4"><br />
—<br />
<br />
शेर से यह बढ़िया बात सीखे कि कार्य छोटा हो या बड़ा उसे पूरा करने के लिए पूरा 
सामर्थ्य लगा देना चाहिए किसी भी कार्य को महत्वहीन समझना और उसकी उपेक्षा करना 
अच्छी बात नहीं।<br />
<br />
—<br />
<br />
बुद्धिमान व्यक्ति अपने इन्द्रियों को बगुले की तरह वश में करते हुए अपने लक्ष्य को 
जगह, समय और योग्यता का पूरा ध्यान रखते हुए पूर्ण करे।<br />
<br />
—<br />
<br />
गधे से ये तीन बाते सीखे 1.अपने लक्ष्य की प्राप्ति और सिद्धि के लिए प्रयत्न करते 
रहना चाहिए 2.फल की चिंता न करें 3.सदा संतुष्ट रहे।<br />
<br />
—<br />
<br />
मुर्गे से ये चार बाते सीखे<br />
1.सही समय पर उठ 2.नीडर बने और लढे 3.संपत्ति का रिश्तेदारों से उचित बटवारा करे 
4.अपने कष्ट से अपना रोजगार प्राप्त करे।<br />
<br />
—<br />
<br />
कौवे से ये पांच बाते सीखे 1.अपनी पत्नी के साथ एकांत में प्रणय करे 2.नीडरता 
3.उपयोगी वस्तुओ का संचय करे 4.सभी ओर द्रष्टि घुमाये 5.दुसरो पर आसानी से विश्वास 
ना करे।<br />
<br />
—<br />
<br />
कुत्ते से ये बाते सीखे 1.बहुत भूख हो पर खाने को कुछ ना मिले या कम मिले तो भी 
संतोष करे 2.गाढ़ी नींद में हो तो भी क्षण में उठ जाए 3.अपने स्वामी के प्रति 
बेहिचक इमानदारी रखे 4.निडरता।<br />
<br />
—<br />
<br />
जो व्यक्ति इन बीस गुणों पर अमल करेगा वह जो अपने जीवन में किसी भी स्थिति में 
पराजीत नहीं होगा।</p>
<p class="auto-style4">&nbsp;</p>

</body>

</html>
